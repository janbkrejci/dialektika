---
layout: page
title: O nás
---

## Co je to dialektika?

- Těžko říci, význam tohoto pojmu se časem hodně měnil a i dnes je nejednoznačný.
- Nám je nejbližší, jak dialektiku vnímali antičtí filozofové:
  > „Výraz „dialektika“ znamenal původně umění rozhovoru či diskuse, kde se střídají tvrzení a námitky, podepřené racionálními argumenty. Cílem takového rozhovoru je přiblížit se pravému poznání tím, že účastníci si navzájem vyvracejí nesprávná, neobhajitelná mínění. „Umění“ spočívá v tom, že každý účastník musí správně pochopit smysl tvrzení a odpovídat na ně v souladu s pravidly logiky.“ (Wikipedie, 2021)

## Proč vznikl tento web?

- Abychom si utřídili myšlenky a poznatky, na které jsme přišli při zkoumání světa.
- Abychom se o ně podělili s každým, koho budou zajímat.
- Aby někdo z myšlenek zde zveřejněných mohl sestavit návod na lepší život a klidně i politický program.

## Co tu najdete?

- Krátká zamyšlení nad základními otázkami o člověku a společnosti.
- Informace podepřené výzkumem, otevřené otázky k zamyšlení i naše vlastní názory.

## Jak je to tu s autorskými právy?

- Se vším, co tu najdete, můžete volně nakládat podle svého uvážení. přemýšlejte, bavte se, podělte se s přáteli, diskutujte s nimi, zanadávejte si na nás, žádná omezení tu nejsou.
- Pokud nás budete někde citovat, tak prosíme takto: „Převzato z webu dialektika.cz“.

## Jak je to tu s ochranou osobních údajů?

- Jako vážně? No dobrá, když to musí být. Tady žádné nejsou, nic se tu nesbírá ani neuchovává, všechny zveřejňované informace pocházejí z volně dostupných zdrojů a pokud jsou výsledkem cizí práce, tak jsou řádně citovány.
- Nesbíráme žádná data o návštěvách a návštěvnících tohoto webu, jen anonymně počítáme zobrazení jednotlivých příspěvků, abychom viděli, jestli je někdo četl.

## Proč to děláme?

- Protože věříme, že myšlenky tvoří skutečnost.
- Protože nás to baví a cítíme nutkavou potřebu něco smysluplného udělat.
- A protože nikde nevidíme, že by se kdokoli veřejně vracel k základním pojmům a jejich významu, takže se časem tiše zapomíná na jejich skutečný význam.

## Kdo jsme?

- Jarka Krejčí a Honza Krejčí, 30 let manželé, rodiče dvou dospělých dětí, občané a obyvatelé České republiky.

## Jak se s námi můžete spojit?

- Když se budete snažit, tak nás jistě najdete, ale na sociálních sítích to nebude.
- Proč tu není diskuse? protože ta má probíhat ve skutečném světě a ne tady.

#### Zdroje použité v tomto příspěvku

Wikipedie: Otevřená encyklopedie: Dialektika [online]. 2021 [citováno 30. 01. 2022]. Dostupný online: <https://cs.wikipedia.org/w/index.php?title=Dialektika&oldid=20561687>
